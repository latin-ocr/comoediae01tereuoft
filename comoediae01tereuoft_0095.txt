PROLOGVS.

Si quisquam est, qui placere se studeat bonis
Quam plurimis, et minume multos laedere,
In his poeta hic nomen profitetur suum;
Tamen si quis est, qui in se dictum inclementius
5 Existimarit esse, sic existimet:
Responsum, non dictum, esse: quia ‚laesit prior.
Qui bene vertundo et eadem scribundo male, ex
Graecis bonis Latinas fecit non bonas:
Item ut Menandri Phasma nuper perdidit;
ιο Atque in Thesauro scripsit, causam dicere
Prius, unde petitur, aurum quare sit suum,
Quam illunc, qui petit, unde is sit thesaurus sibi,
aut
Vnde in monumentum patrium pervenerit.
Dehinc, ne frustretur ipse se, aut sic cogitet:
15 Defunctus iam sum: nihil est quod dicat mihi:
Is ne erret, moneo, et desinat lacessere:
Habeo alia multa, nunc quae condonabitur,
Quae proferentur post, si perget laedere
Ita, ut facere instituit. Quam nunc acturi sumus,
20 Menandri Eunuchum postquam Aediles emerunt
Magistratus, cum ibi adesset, cum occepta est agi,
Perfecit, sibi ut inspiciundi esset copia.
Exclamat, Furem, non poetam, Fabulam
Dedisse, et nil dedisse verborum tamen:
25 Colacem esse Naevi aut Plauti veterem fabulam:
Parasiti personam inde ablatam et militis.

0


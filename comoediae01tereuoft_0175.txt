PROLOGVS.

Ne cuifflsit vostrum mirum, cur partes seni
Poeta dederit, quae sunt adolescentium,
Id primum dicam; deinde, quod veni, eloquar.
Ex integra graeca integram comoediam
5 Hodie sum acturus, Heautontimorumenon,
Simplex quae ex argumento facta est duplici.
Novam esse ostendi, et, quae esset; nam qui scri-
pserit,

Et cuia graeca sit, ni partem maxumam
Existumarem scire vostrum, id dicerem:

10 Nunc, quamobrem has partes didicerim, paucis

dabo.

Oratorem esse voluit me, non prologum;
Vostrum iudicium fecit, me actorem dedit,
Si hic actor tantum poterit a facundia,
Quantum ille potuit cogitare commode,

15 Qui orationem hanc scripsit, quam dicturus sum.
Nam quod rumores distulerunt malevoli,
Multas contaminasse Graecas, dum facit
Paucas Latinas, factum id esse hic non negat
Neque se pigere et deinde facturum autumat:

20 Habet bonorum exemplum, quo exemplo sibi
Licere id facere, quod illi Fecerunt, putat.
Tum, quod malevolus vetus poeta dictitat,
Repente ad studium se adplicasse hunc musicum,
Amicum ingenio fretum, haut natura sua,

25 Arbitrium vostrum, vostra existumatio,

